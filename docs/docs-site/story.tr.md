Neden böyle bir framework kurmak istedim?

Uzun zamandır finans sektöründe yazılımcı olarak görev alıyorum. Bu sayede, birçok fintech projesinde kod geliştirip deneyimleme fırsatı buldum. Böylece aslında ortak olan sorunların hep farklı yöntemlerle çözülmeye çalışıldığını fark ettim. Bu sorunun en büyük sebebi de zaman kısıtı oluyordu. Bu yüzden kariyerim boyunca karşıma çıkan bu sorunları tek bir framework altında elimden geldiğince çözmeye çalıştım.
Aynı zamanda bu benim için de ileride alacağım görevlerde yardımcı olacaktı.

Amacım ortaya her özelliği tamamlanmış bir ürün koymak değildi. Sadece böyle bir yapı konusunda kafası karışan veya alternatif arayan bir yazılımcının başvurabileceği bir rehber hazırlamaktı. Bu framework’ü geliştirirken en sık kullanılan özelliklerin en azından birer örneğine yer vermeye dikkat ettim. Böylece eksik olan diğer özelliklerin rahatça eklenebilir olmasını amaçladım.

Hala bu framework’ü geliştirmeye devam ediyorum, bu yüzden katkı sağlamaktan lütfen çekinmeyin. Kodları da istediğiniz gibi kullanabilirsiniz.

İsterseniz mimari kısmından biraz konuşalım.
[Architecture](architecture.md)